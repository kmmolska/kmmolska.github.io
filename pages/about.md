---
layout: misc
title: O MNIE
---

Paweł Bolesław Franczak

Jestem psychoterapeutą w trakcie czteroletniego, całościowego szkolenia w metodzie analizy bioenergetycznej ( Aleksandra Lowena), prowadzonego przez Polskie Stowarzyszenie Analizy Bioenergetycznej. Studiowałem też w Polskim Instytucie Psychoterapii Integratywnej w Krakowie.

Odbyłem praktyki w lubelskim Ośrodku Leczenia Uzależnień, współprowadząc grupę terapeutyczną osób z uzależnieniami, byłem też wolontariuszem w Ośrodku Psychiatrii Środowiskowej i Psychoterapii Ex Cordis w Lublinie.

W swojej pracy łączę elementy różnych nurtów, m.in. pracy z ciałem, psychoterapii MetaSystemowej, terapii krótkoterminowej, prowokatywnej czy Ericksonowskiej, ale i psychodynamicznej. 

Pozostaję w regularnej superwizji u certyfikowanego superwizora PTPI i Polskiej Federacji Psychoterapii.

Prywatnie jestem śpiewakiem. Zajmuję się muzyką tradycyjną i awangardową, czasem je łącząc. Badam śpiew głosem otwartym, jego piękno i znaczenie w procesie leczenia. 
Pochodzę z lubelskiej wsi, z rodziny chłopskiej, to ważna część mojej tożsamości. Tak jak bycie mężem i ojcem.

Zapraszam wszystkich zmagających się na co dzień z lękiem, dźwigających ciężar smutku, przeżywających żałobę, cierpiących na bezsenność, z kłopotami w relacjach z bliskimi oraz osoby, które cierpią na dolegliwości somatyczne (np. bóle bez podłoża medycznego). Zapraszam też wszystkich, którzy zgubili sens i nie są w stanie osiągnąć życiowego spełnienia. Korzystam z elementów pracy z ciałem i zjawisk transowych, biorąc pod uwagę m.in. fenomen traum transgeneracyjnych i uwikłań rodzinnych.


Cennik: 

psychoterapia indywidualna: 140 zł/50-55 min

psychoterapia małżeńska/rodzinna: 180 zł/90 min
